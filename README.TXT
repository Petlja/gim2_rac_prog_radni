Dobro nam došao!

Pozdravljamo tvoju odluku da preuzmeš datoteke za vežbu na svoj računar
i da na taj način uvežbaš veštine za koje smatramo da su važne za svakog
mladog čoveka koji će živeti i raditi u 21. veku!

Ovaj folder sadrži primere za vežbu za kurs Analiza podataka u Džupiteru i 
tehnike programiranja za drugi razred gimnazije i pokriva obe teme tog kursa:

- "Rad sa podacima u tekstualnom programskom jeziku" (Džupiter+Pajton) i
- "Tehnike programiranja" (Pajton).

Kurs je na Petljinom portalu dostupan ovde: https://petlja.org/kurs/478/
a repozitorijum kursa je: https://github.com/Petlja/gim2_rac_prog

Ako si nestrpljiv da pogledaš primere za vežbu, otvori link:

https://petlja.github.io/gim2_rac_prog_radni

To je JupyterLite okruženje koje se izvršava lokalno u web brauzeru pa će
sve promene koje uneseš biti zaboravljene čim zatvoriš brauzer ili ako samo
ponovo učitaš web stranu.

Preporučujemo ti da podesiš okruženje Jupyter na svom računaru, što 
u nastavku objašnjavamo kako se radi.

Preuzimanje datoteka na lokalni računar
=======================================

Ukoliko ovaj README.TXT fajl čitaš iz lokalnog foldera na tvom računaru 
onda znači da su datoteke već preute i da možeš da pređeš na dalje podešavanje.

Ukoliko ovaj README.TXT čitaš na GitHub sajtu, onda datoteke možeš 
da preuzmeš sa linka:

https://github.com/Petlja/gim2_rac_prog_radni/archive/refs/heads/master.zip

Ako znaš da  koristiš Git, možeš i pomoću Git-a da preneseš fajlove na 
svoj računar.

Podešavanje
===========

Ako koristiš Windows operativni sistem jedina pretpostavka je da imaš 
instaliran Python u verziji 3.7 do 3.10 (standarnda instalacija sa
sajta https://www.python.org/). Za sve ostalo
(Džupiter i druge neophodne biblioteke) ćemo se pobrinuti mi.

Obezbedi da tvoj računar bude povezan na internet, pa pokreni datoteku 

  SETUP.BAT

Njoj će trebati neko vreme da sa interneta prikupi relevantne biblioteke
i onda će napraviti:

- podfolder .env u kome se nalaze sve neophodne biblioteke (nema potrebe
  da tamo zaviruješ, ali ako i odlučiš da virneš nemoj ništa brisati!), 
- datoteku START_JUPYTER.BAT kojom pokrećeš Džupiter, i
- prečicu START_IDLE kojom pokrećeš Pajtonovo radno okruženje IDLE.

Sadržaj foldera
===============

U datoteke sa ekstenzijom .ipynb nalaze se radne sveske za vežbu

dok se u sledećiim folderima nalaze Python fajlovi u kojima treba rešiti pojedine zadatke:

- P01
- P05
- P06
- P07

Folderi

- podaci, i
- slike

sadrže pomoćne fajlove za temu "Rad sa podacima u tekstualnom 
programskom jeziku". (Nema potrebe da tamo zalaziš, ali neće biti nikakve štete i ako malo virneš i
baciš pogled na podršku za naše kurseve.)

Precizne instrukcije kako da pokreneš Džupiter, odnosno, IDLE, kako da pristupiš
zadacima i šta se od tebe očekuje pri izradi svake vežbe naći ćeš unutar kursa

  https://petlja.org/kurs/478/

Želimo ti uspešno učenje!

Za sve komentare ili probleme slobodno nam se obratite na našem forumu Algora:

  https://algora.petlja.org/c/pitanja

Tvoj,
Petlja tim
